i den om seksjonen og tidslinjen osv kan du fikse legge inn fra disse artiklene

Debatt
Ingen nevneverdig grunn til panikk

TRENGER HUSROM: Mukhtar Sharif (til venstre) og Javad Akhtar Sheikh leter etter husrom til seg og sine trosfeller. Arkivfoto: Halvor Torgersrud A
Av Kristian Skullerud
Oppdatert: 27.01.17 14:06
Publisert: 03.06.16 09:18

Kopier
Det var neppe mye oppstyr i byen da Misjonshuset eller Evangeliesalen ble tatt i bruk i sin tid. Det er heller ingen nevneverdig grunn til panikk om Sheikh omsider får et gudshus til seg og sine sentralt i Lillehammer.

kommentar

Bønn er en sentral del av alle religioner. Noen ber høyt, andre ber stille, de fleste ber inni seg. Muslimer ber ofte sammen. Etter at de har vasket seg. De ber sjelden veldig høyt. Og ikke gjennom høyttalere på taket. I alle fall ikke i Lillehammer. Kanskje i Mekka. Men så har noen fra Lillehammer vært på ferie et sted hvor det ropes over sprakende høyttalere fra moskeene. Da tror vi, – at slik vil det bli også i vår lille by. Og det skulle tatt seg ut. Med bønnerop midt under Birken. For eksempel. Eller midt under salget på Rustadstuen. Eller midt i middagshvila. Frakt tullete.

Når Sheikh sier at alt som skal skje i en moske i Lillehammer vil skje innomhus, så blir det sånn.

Kristian Skullerud
 

Men slik blir det altså ikke. Det har vi Sheiks ord for. – Bare innvendig, bedyrer Sheikh som har solgt pizza til hele byen i en halv mannsalder og som egentlig heter Javad Akhtar Sheikh. Men bare Sheikh blant pizzavenner i hus og hytter. Sheikh serverer pizza med skinke, men er god muslim. Når Sheikh sier at alt som skal skje i en moske i Lillehammer vil skje innomhus, så blir det sånn. Han har holdt ord før. Ber du om dressing, så får du dressing. Hjem i stua og rett på bordet med smilegaranti.

Men saken er altså at Sheikh og hans trosfeller i Lillehammer trenger et sted å samles. Blant annet for å be. Muslimene er gudfryktige og ber hver dag. Helst sammen. Det er ikke mulig hver dag, men fredag er en spesielt viktig dag i deres troslære. Da samles minst 100 til bønn i Lillehammer. Hvis de har et sted å samles. Det har de ikke hatt siden september i fjor. Da ble det de kalte moske – som vi kaller Blikseth-hjørnet – stengt på grunn av brannfare. Ikke direkte luksuriøse lokaler, men det hadde gjort nytten i 17 år. Inntil brannfaren ble oppdaget. Plutselig.

Siden den gang har blant andre Sheikh og Mukhtar Sharif vært på leting etter nye lokaler til en moske. Sharif er leder for det som heter The Muslem cultural center. I Lillehammer er det over 200 medlemmer, mens det i Oppland nærmer seg 700 medlemmer.

Vi andre skryter av Lillehammer som en internasjonal by. Det burde vel handle om litt mer enn hotellplass for turister og World Cup på ski?

Kristian Skullerud
 

Det muslimske kultursenter trenger minimum 250 kvadratmeter til sin virksomhet. Det burde ikke være umulig i en by med både husrom og angivelig hjerterom. Men så er det ikke så enkelt likevel. Nå har Sheikh og Sharif funnet godt egnede lokaler i Fagstadhaven. Der står 400 kvadratmeter veldig tomme. Kommunen vil ha inn forretninger, og noen mener det er en del av byens indrefilet. Men hittil har ingen vist stor interesse for lokalene nord’a brua.

Spørsmålet er om ubrukt indrefilet bør forbli ubrukt i overskuelig framtid, eller om det kanskje er mulig å gi det muslimske kultursenter en prøvetid på fem år. Slik kommunen antyder.

Sheikh er en beskjeden mann som bare har godt å si om lillehamringer. Men han håper på en løsning, og han håper – og tror – at alle forstår at også muslimene ønsker seg et sted å samles sentralt i Lillehammer. Parkering ser han ikke som det store problemet. De fleste kommer likevel til fots til bønn.

Vi andre skryter av Lillehammer som en internasjonal by. Det burde vel handle om litt mer enn hotellplass for turister og World Cup på ski?

Gå til sidens hovedinnhold

Sadaf Sheikh

Tips oss!
 
Debatt
 
Dødsannonser
 
Annonsering
 
Kulturhuset
 
Send en hilsen


- Nå vil vi bygge moské

Starter arbeidet: Sharif Mukhtar og Javaid Sheikh bekrefter at det muslimske fellesskapet i Lillehammer nå starter arbeidet med å bygge en egen moské i byen. Hvilke form den skal gis vet de ikke ennå. Foto: Halvor Torgersrud
Av Halvor Torgersrud
Oppdatert: 25.09.15 09:31
Publisert: 25.09.15 07:45

Kopier
Det muslimske trossamfunnet i Lillehammer starter nå arbeidet med å reise kapital slik at de på sikt kan få reist en moské. Men først trenger de en kortsiktig løsning.

For abonnenter
– Vi må nok basere oss på leide lokaler ennå en stund. Men på sikt er det absolutt et mål for oss å få reist en moské i Lillehammer. Som andre trossamfunn trenger vi vårt lokale i sentrum, sier Sharif Mukhtar, lederen i The Muslem Cultural Center til GD.

Moskeen stengt
Onsdag ble det kjent at moskeen som det muslimske trossamfunn har hatt i underetasjen på Blikset-hjørnet, blir stengt. Årsaken er manglende brannsikkerhet og vedlikehold fra gårdeiers side.

Moskeen har holdt til i lokalene i 17 år, uten at lokalet formelt har vært godkjent til formålet. Nå er det over, med mindre gårdeierne og kommunen kommer til en ordning i form av tiltak som gjør at moskeen kan bli der. Sharif Mukhtar håper på en løsning, men understreker at dette ene og alene er en sak mellom kommunen og gårdeier. The Muslem Cultural Center er ikke part i den saken.

LES MER:

Les også
Frykter brann – stenger moskeen
Møttes til eid-feiring
Det muslimske fellesskapet i Lillehammer og Gudbrandsdalen har vokst de siste årene. Bare i Lillehammer har de over 600 registrerte medlemmer. Torsdag var det religiøs høytidsdag for muslimer over hele verden.

Lokalt fant eid-feiringen sted i Jorekstadhallen, hvor over 700 var samlet til bønn, fellesskap og hyggelig samvær.

– Til denne festen kommer folk fra hele Gudbrandsdalen og Moelv. Vi ville uansett ikke hatt plass til alle i moskeen vår i Lillehammer, sier Javaid Sheikh, styremedlem og kasserer i det muslimske fellesskapet.

Vanskelig situasjon
Sharif Mukhtar underslår ikke at de stengte lokalene har satt det muslimske fellesskapet i en vanskelig situasjon.

– Beskjeden kom akkurat da vi var i ferd med å forberede denne store eid-høytiden, hvor vi skal feire og være glade. Det skaper vansker for oss. Vi trenger et nytt sted, og det haster litt. Vi fyller jo en viktig rolle i lokalsamfunnet ikke minst i forhold til det med kultur og identitet, sier han.

– Alle har rett til å praktisere sin religion. For barna er det spesielt viktig. I moskeen lærer barna folkeskikk og etikk og respekt for norske lover og regler. Vi benytter norsk språk i tillegg til det arabiske. Husk at de langt fleste av våre medlemmer er født og oppvokst i Norge, sier Mukhtar.

Egen moské på sikt
– Har dere funnet nye lokaler?

– Nei, det har vi ikke. Vi jobber med saken. Vi trenger mellom 150 og 200 kvadratmeter. Lokalet må være godkjent som forsamlingslokale for 50–80 personer. Vi blir glade dersom Lillehammer kommune vil bistå oss med å finne et egnet sted, sier Javaid Sheikh.

– Har dere vært i kontakt med kommunen?

– Nei, det har vi ikke, men vi vil kanskje gjøre det.

– Har dere penger til å bygge en egen moské?

– Nei, vi har ikke det nå. Men vi skal begynne å jobbe med saken og samle inn penger så vi kan kjøpe. Det er ikke annerledes med oss enn andre trossamfunn i Lillehammer. De kristne har flere kirker. Det er flere trossamfunn i Lillehammer og alle har sine kirker eller sine steder. Vi trenger også lokaler som er lett tilgjengelige for medlemmene i vårt trossamfunn, sier Sharif Mukhtar. 


Gå til Gudbrandsdølen Dagningen hovedside
Ansvarlig redaktør: Tom Martin Kj. Hartviksen Postadr: Postboks 954, 2604 Lillehammer Telefon kundesenter: 61 22 10 00 Tipstelefon: 977 21 000 Nyhetsredaktør: Anne Marie Løkken Frontredaktør: Gaute Freng Personvernpolicy / Informasjonskapsler Redaktørplakaten PFU Åpenhetsloven Bærekraft Utgitt av Gudbrandsdølen Dagningen AS  Personverninnstillinger
Gudbrandsdølen Dagningen © 2026

Gå til redaktor.no for å lese om redaktøransvar


Gå til sidens hovedinnhold

Sadaf Sheikh

Tips oss!
 
Debatt
 
Dødsannonser
 
Annonsering
 
Kulturhuset
 
Send en hilsen


Nyheter
Frykter brann – stenger moskeen

BRANNFELLE: Bygget på Blikset-hjørnet er ikke tilstrekkelig brannsikret, mener Lillehammer Region brannvesen. Nå har kommunen stengt moskeen i underetasjen av hensyn til brannsikkerheten. Foto: Torbjørn Olsen
Av Av Halvor Torgersrud halvor.torgersrud@gd.no Mobil 958 35 910
Publisert: 24.09.15 06:00

Kopier
Kommunens byggesaksavdeling har bedt eierne av Bliksethjørnet om øyeblikkelig å stenge moskeen i kjelleretasjen.

For abonnenter
LILLEHAMMER: Pålegget kom sist uke etter forutgående befaring sammen med Lillehammer Region brannvesen.

Beklagelig for brukerne
– Det er beklagelig at vi må be om opphør av virksomheten i moskeen, men i dette tilfelle har vi ikke noe valg, sier tjenesteområdeleder Kjell Arve Bråtesveen ved byggesaksavdelingen i Lillehammer kommune.

Blikset-hjørnet er sterkt forfallent og har ikke vært ordentlig vedlikeholdt, verken utvendig eller innvendig, på flere tiår. Kommunen har fått jevnlige naboklager og bekymringsmeldinger fra folk som mener bruken er uforsvarlig.

Bygården har fem boenheter fordelt på tre etasjer, samt at det er opprettet forsamlingslokale i kjeller. Bygget er seksjonert, og eies av heidølen Peder Langrusten og Raufoss-selskapet Auditor AS.

Særskilt brannobjekt
Bråtesveen vil ikke bruke begrepet brannfelle, men ifølge brannvesenet er det et spørsmål om det vernede bygget må betraktes som et særskilt brannobjekt.

Under befaringen i begynnelsen av september ble det klart for kommunen at kjelleretasjen har vært brukt til moské i årevis, uten at det foreligger nødvendig godkjenning.

– Kjelleren kan ikke godkjennes til denne bruken på grunn av krav til brannsikkerhet. Det er masse mangler både i underetasjen og oppover i bygget, sier Bråtesveen.

Alvorlig tilfelle
Han beskriver et bygg med betydelige mangler og stor brannrisiko. Under befaringen ble det avdekket at brannvarslingen konstant lyste rødt, at brannslokkingsapparatene ikke var i orden, og at det ikke var nødvendige røykvarslere i bygget. At brannskilleveggene ikke er satt opp i samsvar med forskriftene, er også et forhold. I tillegg var rømningsveger tildekket med møbler.

– Brannsikkerheten i dette bygget er langt fra tilfredsstillende, sier Bråtesveen.

Tvangsmulkt og pålegg
Samtidig som eierne har fått beskjed om å stenge moskeen med virkning fra 22. september, har de blitt orientert om en rekke avvik. Brannvernmyndighetene ber blant annet om at eierne installerer brannalarm i forsamlingslokalet og etablere rømningsveger med ledesystem.

I rapporten fra brannvesenet pekes det på at kontroll og ettersyn av installasjoner ikke på noen måte er tilfredsstillende.

Må finne nye lokaler
Sharif Mukhtar, leder for moskeen i Lillehammer, har mottatt beskjed fra huseier om at lokalet må stenges, og sier at menigheten trolig må søke etter nye lokaler. Utover det vil han ikke knytte kommentarer til det som er avdekket om at moskeen har drevet uten godkjenning gjennom så mange år.

The Muslem Cultural Center, som er navnet på det muslimske trossamfunnet i Lillehammer, er det største av alle trossamfunn utenom kirkemenighetene, registrert i Oppland. De er også det trossamfunnet som har hatt den største medlemsveksten de siste fem årene. I 2010 hadde trossamfunnet 207 registrerte medlemmer. I 2014 hadde de vokst til 643 tilskuddstellende medlemmer.GD har forsøkt å få kontakt med eierne av Blikset-hjørnet for å få klarhet i hvordan de forholder seg til pålegg og krav fra kommunen. Peder Langrusten i Heidal, som eier en mindre del av bygget, ønsker ikke å snakke med GD. Aud Villanger i selskapet Auditor AS har ikke vært tilgjengelig på telefon.

Nyheter
bolig og eiendom
brann
Lillehammer

Gå til Gudbrandsdølen Dagningen hovedside
Ansvarlig redaktør: Tom Martin Kj. Hartviksen Postadr: Postboks 954, 2604 Lillehammer Telefon kundesenter: 61 22 10 00 Tipstelefon: 977 21 000 Nyhetsredaktør: Anne Marie Løkken Frontredaktør: Gaute Freng Personvernpolicy / Informasjonskapsler Redaktørplakaten PFU Åpenhetsloven Bærekraft Utgitt av Gudbrandsdølen Dagningen AS  Personverninnstillinger
Gudbrandsdølen Dagningen © 2026

Gå til redaktor.no for å lese om redaktøransvar
Gå til sidens hovedinnhold

Sadaf Sheikh

Tips oss!
 
Debatt
 
Dødsannonser
 
Annonsering
 
Kulturhuset
 
Send en hilsen


Nyheter
Huseier nekter å betale dagbøter

Blikseth-hjørnet: Moskeen i Lillehammer har leid lokalet de siste 18 årene. Nå krever kommunen bruksendring.Foto: Karl Erik Andresen
Av Karl Erik Andresen
Publisert: 23.07.16 21:12

Kopier
Kommunen krever at huseieren kaster ut moskeen fra lokalene på Blikseth-hjørnet. Huseier har utbedret de feilene og manglene kommunen krevde. Nå føler han at han møter bare motgang hos kommunen, som mener de har gjort jobben sin.

For abonnenter
Lillehammer: Huseier på Jernbanetorget 1 har leid ut lokalene til moskeen i 18 år. Først det siste året har kommunen krevd at huseier skal søke om bruksendring og tillatelse.

– Sist lokalene ble brukt lovlig var det kiosk der, forteller Sunniva Langmo ved byggesakskontoret i Lillehammer kommune.

Huseier, som ønsker å være anonym, synes det er merkelig at kommunen ikke har sagt noe før nå og mener at de må ha vært klar over at det har vært moske her hele tiden.

Det var en befaring høsten 2015 som utløste situasjonen. Kommunen krevde ikke bare bruksendring og tillatelse, men også brannsikring da de mente at det var fare for liv og helse.

Ikke godkjent bruk
Huseieren har nå fikset nødvendig brannsikring, og GD har fått tilgang på papirene fra brannvesenet som sier at de er fornøyde med de utbedringene som er gjort, og at de ikke ser noe problem med at lokalene brukes som moske.

– Selv om jeg ikke har gjort alt riktig, opplever jeg kommunen som arrogant og lite medgjørlig i denne saken. De har sagt at de skal bistå meg med de nødvendige søknadene, men nå opplever jeg bare at de motarbeider meg, sier huseier.

Sunniva Langmo hos byggesakskontoret i Lillehammer kommune opplyser at det stemmer at de nå gir dagbøter til huseieren på grunnlag av manglende tillatelse til bruk.

– De søkte om midlertidig bruksendring i mars, men de har ikke søkt om brukstillatelse til det samme formålet, og vi har dermed ikke godkjent lokalet til bruk som forsamlingslokale.

Hun sier at det ikke har vært brannteknisk forsvarlig eller regulert til formålet som det i dag brukes til.


Moskeen: Det er dette kjellerlokalet kommunen mener det ikke har vært forsvarlig å bruke på grunn av manglende brannsikring.
 

– Nå må vi avvente og se hvordan saken går fram. Det kan være aktuelt å tilkalle politiet slik at de får opprettholde pålegg om opphør av bruk, sier Langmo.

Huseieren nekter å betale disse dagbøtene, da han mener at det er kommunen som selv har skapt dette problemet.

– Jeg kommer ikke til å betale ei krone, og vil klage saken inn til fylkesmannen direkte, sier huseier.

Ønsker å selge
Huseieren forteller til GD at han nå ønsker å selge eiendommen på grunn av alder og helse.

– Jeg har blitt en gammel mann og har ikke tid eller krefter til å fortsette å drive med utleie og vedlikehold av eiendommen, sier han.

Han håper at han får solgt eiendommen til noen som kan fortsette å ta vare på det historiske bygget, og forstår ikke hvorfor kommunen skal gjøre det så vanskelig.

Moskeen får bli
Huseier forteller også at han ikke har noe ønske om å kaste ut moskeen og håper at en ny eier også vil la de få leie videre.

– Jeg synes det er trist at kommunen ikke kan legge til rette for at moskeen får en plass å være. De er jo et trossamfunn på lik linje med kirken og jeg skjønner ikke at kommunen kan få lov til å behandle de slik, sier huseieren.

LES OGSÅ: Muslimene i Lillehammer ber om mer plass

Imam ved moskeen, Mukthar Sharif, sier at han ikke kan kommentere på hva huseier har gjort og ikke gjort, men bekrefter at de per i dag både betaler leie og bruker kjelleretasjen som moske.

– Huseier har gjort alt som han skal gjøre og vi betaler leie til han, dermed så bruker vi også lokalet slik vi har gjort til nå. Jeg kjenner ikke til at han får bøter eller har fått beskjed om at vi må slutte å bruke moskeen, sier Sharif.

Nyheter
Lillehammer
Bygg


 Bil har kollidert med buss: –⁠ Svært glatt

Anne-Line (42) fikk ideen da hun lå på solsenga

Stian fikk sjansen: –⁠ Det er nesten litt uvirkelig

Ny butikk flytter inn i gågata: –⁠ Nå blir vi mer synlig

Kjendisen vil ha ny togstasjon her

Konkurs: –⁠ Tristeste dagen i min arbeidskarriere

Fersk GD-undersøkelse: Mange gjør som Elin og Bernt

Redder skihytta: –⁠ Vi vil ha liv her igjen

–⁠ Måtte tilpasse menyen da butikkhyllene ble tomme

Det store jobb-racet:
–⁠ Jeg tror jeg sparer en halvtime på ikke å bruke bil
Kan presse priser hos Kiwi og Rema

Liv tek med seg bedrifta på nye eventyr

Pass på dyrene i kulda: –⁠ Kan gi alvorlig konsekvenser

Denne signeringen så ikke mange komme

Firebarnsfaren tok nettopp lappen – skammer seg over bilen han kjører
Trafikkulykke på E6

Landet rundt
Lever under fattigdomsgrensen på småbruk – har aldri følt seg rikere

Innlandet
Rekordbot etter ulovlig hogst

–⁠ Det er helt fantastisk det Mari har gjort

Se de siste dødsannonsene

Cassandra (27) kjøpte hus: –⁠ Det var en kamp, og jeg var heldig
Debatt
Hopp over karusellen.
Innholdskarusell med 13 artikler.


To biler har kollidert
Bistå skadde først, tips oss etterpå

Tips oss
Tok drosje – nekta å betale

I løpet av 35 minutter gjorde to sjåfører eksakt samme feil på E6

Skapte den «hottaste» møteplassen i bygda

Lars Berger permitteres

Synne Vo om «Hver gang vi møtes»

Innlandet:
Merethe (41) fikk brutal beskjed fra legen – det ble en vekker

Nye regler på polet: –⁠ Vi må unngå irriterte kunder

Disse 18 vil bli ny enhetsleder

Ideen kom for 13 år siden: –⁠ Da lager vi et museum sjøl da
Stoppet fyllekjører på E6: Det var ikke det eneste problemet
Mer innhold er blitt lastet inn på siden nedenfor.
E6 var stengt – skapte lang kø
Advarer nordmenn med penger i fond: –⁠ Ikke gjør det!
Politiet tilkalt etter hjemmefest
Sønn (10) kjørte i grøfta – far var passasjer
Hopp over karusellen.
Innholdskarusell med 11 artikler.



Satte endelig strek for årelang løypestrid

Få full kontroll på hva som skjer i vårt distrikt!
Alt om skattelistene
Hopp over karusellen.
Innholdskarusell med 10 artikler.


Gå til Gudbrandsdølen Dagningen hovedside
Ansvarlig redaktør: Tom Martin Kj. Hartviksen Postadr: Postboks 954, 2604 Lillehammer Telefon kundesenter: 61 22 10 00 Tipstelefon: 977 21 000 Nyhetsredaktør: Anne Marie Løkken Frontredaktør: Gaute Freng Personvernpolicy / Informasjonskapsler Redaktørplakaten PFU Åpenhetsloven Bærekraft Utgitt av Gudbrandsdølen Dagningen AS  Personverninnstillinger
Gudbrandsdølen Dagningen © 2026

Gå til redaktor.no for å lese om redaktøransvar


Muslimene i Lillehammer ber om mer plass

Et av ønskene til imam Mukhtar Sharif er at moskeen i Lillehammer kan få lokaler som også gir plass til kvinner og barn. Den lille jenta er eneste barnet til stede under fredagsbønnen. Foto: Torbjørn Olsen
Av Fredrik Grønningsæter
Oppdatert: 07.06.16 13:16
Publisert: 07.06.16 10:19

Kopier
– En del av jobben er å få våre medlemmer til å forstå at plan- og bygningsetaten ikke er islamofobe, sier imam Mukhtar Sharif om prosessen med å få kjøpe et større lokale til moskeen på Lillehammer.

For abonnenter
LILLEHAMMER: Det er siste fredag før ramadan og den lille kjelleren i det rød huset på Blikseth-hjørnet er fylt til randen. Alle dører og vinduer er slått opp i varmen. Imam Mukhtar Sharif taler til forsamlingen før det er tid for bønn, talen går på norsk, og det dreier seg om fortolkning fra koranen.

Så er det bønnetid. Ei lita jente ser på mens alle de voksne mennene i lokalet setter seg på kne og vender seg mot Mekka.

Fra 150 til 750 medlemmer

Kasserer Javaid Sheikh og imam Mukhtar Sharif i moskeen i Lillehammer. Foto: Torbjørn Olsen
I begynnelsen var det nok god plass i kjelleren på Blikseth-hjørnet. Da moskeen ble opprettet i Lillehammer i 1998 hadde de 150 medlemmer, opplyser kasserer Javaid Sheikh. Medlemsmassen har vokst jevnt, og de siste årene har den økt kraftig. I dag teller de 750 medlemmer – og kjelleren virker klaustrofobisk.

– Vi er i dialog med kommunen om å finne større lokaler. Vi er i dag den største moskeen i Oppland, og vi har stor sirkulasjon av flyktninger. Mitt ønske er at moskeen etter hvert også skal ha plass til kvinner og barn, sier imam Mukhtar Sharif.

Til opplysning. For at kvinner skal få delta på bønn i en moske må det være plass til at rommet kan bli atskilt med et forheng.


LOKALER: Disse lokalene i Fagstadhaven i Lillehammer sentrum blir ansett som et mulig lokale for moskeen på Lillehammer. Foto: Privat
 

Den nye lokasjonen de har sett seg ut, Fagstadhaven i Storgata, har kvadratmeterne til bl.a. en slik løsning, men kommunen opplyser i korrespondanse med moskeen at det kan bli en utfordring. Kommunen anfører at det ikke er heldig å ha et trossamfunn i førsteetasje i en boligblokk, at lokalet er en del av en handlegate og skal brukes til allment åpne virksomheter og at det er problemer med nok parkeringsplasser. Kommunen har foreslått om moskeen kan vurdere lokalene bak Biltema.

LES GD-KOMMENTAREN: Ingen nevneverdig grunn til panikk

– Vanskelig å forstå
– I arabiske land er moskeer førsteprioritet. Det er det første som etableres når nye områder bygges ut. Hvis det ikke er en moske et sted, stiller folk sin hjem til rådighet for troen sin, forteller Sharif.

Han opplyser at fra de begynte prosessen med kommunen går det ca. én og en halv måned mellom hvert møte med kommunen. En framdrift som er vanskelig å forstå for moskeens medlemmer.

– En av våre oppgaver er å forklare medlemmene hvordan det norske samfunnet fungerer, og hvorfor ting er regulert som de er. Vi må forklare dem at plan – og bygningsetaten ikke er islamofobe, men at sånn er det ting fungerer her.

Det er ikke bare spørsmål av kommunal art som blir drøftet i moskeen. Sharif forteller at de jevnlig tar for seg hendelser i nyhetsbilde og diskuterer dem.

– Vi er i en situasjon hvor mange av våre unge har det vanskelig, og de hører gjerne «rare» ting fra andre såkalt lærde. Det er mye feiltolkning blant ungdom i dag, og vi jobber aktiv mot radikalisering. Moskeen er et sted for dialog. Våre medlemmer kommer hit med spørsmål de har om ting som skjer i nyhetsbildet, så bearbeider vi dem sammen. Vi er tydelig på å ta avstand fra alt som ikke er relatert til religion.

Om vold og IS
Hvilket fører oss til et av spørsmålene folk i samfunnet ellers i hovedsak lurer på:

– Hvordan stiller denne moskeen seg til IS?

Imamen tenker seg litt om, før han svarer:

– Hvis du ser bort fra det religiøse ved IS, og ser på hva de gjør mot mennesker, er vi imot det.

– Hva mener du?

– Profeten lærer oss metaforer for generell oppførsel. Bl.a. forteller han at du skal verne om alt liv, alt fra mennesker til dyr og insekter. Du skal f.eks. ikke brenne en maurtue. Kobler vi det mot koranen og profeten, ser man at voldshandlinger ikke har en plass der.

Sharif forteller at de får hjelp fra imamer i Oslo, med utdannelse i koranen, til å ta seg av fortolkningene av profetens ord.

– Jeg prøver bare å viderebringe budskapet.

Forventer vekst
Moskeen i Lillehammer er blitt et samlingspunkt, ikke bare for byens muslimer, men for flyktninger som ankommer nærområdene.

– Vi jobber tett med kommunen og læringssenteret. Moskeen er blitt et viktig sted for samfunnsoppdragelse. Mange av våre medlemmer er verdifulle samfunnsborgere som jobber hardt og betaler til fellesskapet. Jeg skulle ønske at kommunen kunne gitt oss litt drahjelp til å finne bedre lokaler.

Bønnemøtet i moskeen på Lillehammer fredag ble avsluttet med praktiske opplysninger angående gjennomføringen av Ramadan. Ramadan er islams fastemåned. I år begynte den mandag 6. juni.

Jobber med permanent løsning
– Det de ønsker er å kjøpe en permanent løsning for moskeen, og vi har sagt at Fagstadhaven ikke er en egnet lokalitet.

– Den kan til nød fungere som en midlertidig løsning til vi finner noe annet, men er ikke egnet til bruk for et trossamfunn på permanent basis, forklarer saksbehandler Gunhild Stugaard i tjenesteområde plan og miljø i Lillehammer kommune.

Stugaard understreker at det pågår en prosess for å finne fram til en egnet bosted for trossamfunnet.

– Vi er opptatt av å avhjelpe situasjonen som er oppstått på Blikseth-hjørnet. Vi har bl.a. oppfordret dem til å se på lokaliteter i Nordre Ål, og vi har foreslått en lokalitet i nærheten av Strandtorget. Vi prøver så langt vi kan å finne passende bygg, men så langt har vi ikke i diskusjon med trossamfunnet kommet fram til noe som kan passe, sier Stugaard,

Hun understreker at kommunens mål er å få til en løsning som kan fungere permanent.